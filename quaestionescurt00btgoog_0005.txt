J *¹¹ 4⁶
⁶ υ ΟΟΟΟ

lN Perroneanis et 'Thuanis (Coloniae Agrippinae 1694) de Quinto
Curtio Rufo hoc iudicium ex summo studio profectum legi-
mus: ‘Quinte Curce est le premier de la Latinite, si poli, si

terse, et est si admirable qu'en ses subtilites il est facile, clair ‚

et intellegible'. Cui laudi summae quamquam nos non plane con-
sentimus, tamen non lieri potest, quin sermone Curti delectemur.
Nam hic scriptor concinnitatem et perspicuitatem orationis
Ciceronianae exornavit novi generis dicendi luminibus. Cum·
oblectamento fluit eius sermo, qui quasi medius est inter Cicero-
nem et Tacitum atque claritatem dulcedine coniungit. Sed in
codicibus illae scriptoris virtutes saepenumero in corruptelis men-

“ disque a librariis illatis occultae latent. ltaque illis viris doctissimis

’ et praeclarissimis maxima gratia habenda est, qui quae ratio inter
codices intercederet, exquirerent et genuinam lectionem multis
locis restituerent. Praecipua laus debetur Muetzellio, Zumpti0‚
Hedickio, Theod.Vogelio, Max Schmidti0, Damsteio, qui fructus
operis et sagacitatis suae in editionibus reposuerunt. Editorum
studia adiuta sunt ab aliis· viris doctissimiS, ex quo numero dico
Eussnerum, Dossonium‚ Kinchium, R. Novakium, Meiserum,
Prohazelium, Weinholdtium. Qui quamquam verbis scriptoris a
corruptelis purgandis operam navaverant utilissimam, tamen
Thomas Stangl supervacaneum atque inutile non esse putavit
historias Curti denuo edere. Ego quoniam et dictione et sen-
tentiis Curti delector, mihi proposui, ut coniecturas a Stangelio
factas examinarem, et, quae mihi {maxime probarentur, tuerer,
alias refutarem ae, si quid mihi ipsi occurreret emendatione dig-
num, illud quoque ederem.

Praeterea id potissimum studebam, ut Curti copiam verborum
usum compositionemque planius exponerem atque illustrarem,
quam illustravit Theod. Vogel, quem ad exquirendum huius scrip'-
toris sermonem plurimum contulisse minime nego. Co'ercebatur
voluntas mea angustiis temporis. Quare quisquis iudicabis de hac
dissertatione, quaes0, bona venia iudices.

854585 ⁹

