—14-

Vlll 10, 293 cet. exempla reieci in addit. pag. 41). Similibus causis
Stangl in Vlll 10, 36, ubi in libris legimus: „Puero quoque
certe postea ex ea utcumque genito Alexander fuit nomen“ par-
ticulam ‘quoque’ in ‘quidem' mutat, cum Kinch locum sanare
velit particula ‘quoque' in praecedentem versum translata, ubi
a nullo requiritur. Sed quidem certe'‚ quamquam cum alii
Latini scriptores tum Cicero crebro sive coniuncta sive seiuncta
usurpant, tamen a Curti historiis abest. ltaque dubitare coepi,
utrum Stangeli coniectura an scriptura in codd. tradita recta
sit. Et occurrerunt perlustranti mihi libros alii Curti loci, quibus
particula ‘quoque’ aeque ac supra non ad unum vocabulum per-
tinet, sed totam sententiam ad praecedentem adiungit, ita ut

Germani particulam ‘auc h' in oratione minus accurata usurpant: '

Vl 4, 25: Satrapen deinde Hyrcaniae dedit Menapin: exul hic
regnante Ocho ad Philippum pervenerat. Tapurorum quoque
gentem Phradati reddidit. Vl ὁ, 5s6, ubi cum Hedicke interpungo:
„Et ille se quidem spolia Persarum gestare dicebat, sed cum illis
quoque mores induerat, superbiamque habitus animi insolentia
sequebatur. Litteras quoque, quas in Europam mitteret, veteris
anuli gemma obsignabat, iis, quas in Asiam scriberet, Darei
anulus imprimebatur, ut adpareret unum animum duorum non
capere fortunam“. (Vogel quidem verba ‘Litteras. . .’ usque ad
‘inprimebatur’ falso huic loco insertum esse iudicat; sed iniuria,
ut opinor3 nam Curtius his verbis dicit in Alexandro duos quasi
animos luisse, ipsius animum et animum Darei. ld ex eo appa-
ruisse, quod tum suo anulo, tum Darei epistulis obsignaret).

Vlll l, 41s42: Clitus cum abstraheretur, ad pristinam violentiam
ira quoque adiecta, suo pectore tergum illius esse defensum,
nunc, postquam tanti meriti praeterierit tempuS, etiam memoriam
invisam esse proclamat. Attali quoque caedem obiciebat et
ad ultimum lovis, quem patrem sibi Alexander assereret, oraculum
eludens, veriora se regi quam patrem eius respondisse dicebat.

Huc pertinet, nisi fallor lV ll, 13, ubi in C scriptum est:
„Macedoniam quoque potius respiceret, quam Bactra et Indos
intueretur.“ Nam etsi ‘quoque’ in P deest, tamen verisimilius puto
particulam in P ante ‘potius’ excidisse, quam in C illatam esse.

ln his omnibus exemplis particula ‘quoque' secundum locum
circuitus obtinet et post nomen substantivum aut pronomen,
quod est substantivi loc0, posita est.

Facilius in v11119‚ 7 explicari et delendi potest ‘quoque’, quod
Vogel delevit, Stangl in ‘quidem' mutavit. Legimus enim eo loco:
„ltaque ingenti alacritate nautici remigant et proximo quoque
die, quo propius spes admovebatur, crescebat ardor animorum.

 

 

